---
layout: default
---
<h1>Backlog produktu</h1>

<h2>Przypomnienie produktu</h2>
<p>“Bikecorder” to rejestrator jazdy dla rowerzysty. Jest to kamera montowana na kierownicy, z wbudowanym akumulatorem, przesyłająca obraz bezpośrednio do smartfona. Dzięki aplikacji na telefonie, można nagrać swój przejazd rowerowy i zapisać go na dysku</p>

<h2>Persony</h2>
<img src="docs/pics/kowalski.PNG" />
<ul>
    <li>Jan Kowalski</li>
    <li>40 lat</li>
    <li>żonaty, dwoje dzieci</li>
    <li>Wykształcenie wyższe</li>
    <li>Menedżer</li>
</ul>

<p>Jan Kowalski jest menedżerem w firmie produkującej sprzęt AGD. Pracuje w dni powszednie od 6 do 15. Na co dzień dojeżdża do pracy samochodem, w ciepłe dni jako środek transportu służy mu rower. Mieszka w domu wolnostojącym z żoną Marią, dwójką dzieci - 2-letnim Jackiem i 10-letnią Ewą, oraz 4-letnim jamnikiem Reksem. Wolny czas spędza z rodziną - w weekendy jeżdżą na wycieczki rowerowe, a popołudniami bawią się w ogrodzie, lub w domu. Jan lubi czytać książki, głównie z gatunku fantasy. Obiecał sobie, że będzie czytał jedną książkę w miesiącu. Poza tym, Jan bardzo lubi oglądać filmy ze swoich wyjazdów (kataloguje i umieszcza je w “albumie”), interesuje go jak zmieniało się otoczenie. Czasem podczas kilkudniowych wyjazdów wysyła filmy dalszej rodzinie, lub transmituje dla nich na żywo.</p>

<h3>Zaawansowanie w korzystaniu z IT</h3>
<p>Jan posiada w domu komputer stacjonarny, którego używa wspólnie z żoną i córką. Potrafi obsługiwać komputer z systemem Windows - sam konfiguruje podstawowe ustawienia systemu i instaluje oprogramowanie. Problemy techniczne próbuje rozwiązywać samemu, lub z pomocą Internetu. Jest fanem sprzętu bezprzewodowego - pies Reks często gryzie kable. Większość swoich danych przechowuje w zabezpieczonej chmurze</p>

<p>Jan używa telefonu z systemem Android. Nie ma problemów w korzystaniu z dotykowego interfejsu, jednak preferuje rozmiar czcionki 125%. Jest zalogowany w tej samej chmurze, co na komputerze, aby łatwo i bezprzewodowo wymieniać pliki.</p>

<h3>Problemy</h3>
<p>Jan ma kamerę, którą nagrywa swoje wycieczki, jednak aby uzyskać na telefonie dostęp do nagranych filmów, musi podłączać kamerę do komputera, a następnie umieścić filmy w chmurze. Problemem jest też udostępnienie pliku poza domem bez dostępu do komputera.</p>

<p>Mały Jacek nie chodzi jeszcze za dobrze, przez to ilość kabli musi być ograniczona do minimum - dziecko mogłoby zrobić sobie krzywdę. Kolejnym argumentem przeciw kablom jest pies, który bardzo lubi je gryźć.</p>

<h3>Potrzeby</h3>
<p>Jan chce możliwie jak najszybciej mieć film z kamery na swoim urządzeniu mobilnym.</p>
<p>Nie chce podłączać do niej żadnych przewodów.</p>
<p>Chce mieć możliwość nadawania transmisji na żywo.</p>

<h2>Scenariusz biznesowy</h2>
<p>Jan będzie jechał następnego dnia na wycieczkę rowerową z żoną i dziećmi. Po drodze zatrzymają się u Andrzeja, brata Jana. Tuż przed pójściem spać przypomina sobie o naładowaniu Bikecordera. W pokoju jest już ciemno, ale Jan musi tylko odłożyć urządzenie na stację dokującą, która zawsze leży w tym samym miejscu, nie musi próbować trafić kablem po omacku.</p>

<p>Następnego dnia losowe wydarzenie przedłuża wyjście z domu, więc rodzina przyspiesza przygotowania, aby się nie spóźnić. Jan zamyka dom, wsiada na rower i zauważa, że nie wziął kamery z domu. Wraca biegiem, szybkim ruchem bierze urządzenie i wychodzi. Montuje kamerę na rowerze, rozpoczyna nagrywanie i jedzie.</p>

<p>Podczas jazdy podróżnicy zauważają blokadę drogi, więc postanawiają lekko zmienić trasę. Wybierają leśną drogę, którą nigdy wcześniej nie jechali. Widoki są tak piękne, że postanawiają podzielić się nimi z innymi. Jan włącza w Bikecorderze nadawanie na żywo i powiadamia o rozpoczęciu transmisji zainteresowanych, w tym Andrzeja, i rusza dalej. Przy okazji mówi Andrzejowi, że mogą się spóźnić i zawsze można sprawdzić ich pozycję na streamie.</p>

<p>Po drodze mijają pokaz starych samochodów, zatrzymują się i podziwiają.</p>

<p>Jan z rodziną przyjeżdżają do brata, po przywitaniu się i wejściu do domu Andrzej zaczyna mówić o transmisji Jana. Jan myślał, że Andrzej będzie na niego zły za to, że oglądał samochody i kazał bratu czekać. Niespodziewanie Andrzej mówi, że w tym roku przez pandemię akurat zapomniał o pokazie aut, a zawsze robi sobie z nimi zdjęcia. Mówi, że akurat sprawdzał gdzie jest Jan z rodziną, gdy okazało się, że są na pokazie. Andrzej żałuje, że nie obejrzał całego pokazu. Jan mówi, że nagrywał cały przejazd i może wysłać mu film. Andrzej z radością prosi o przesłanie mu filmu z podróży. Jan z bratem jeszcze raz oglądają fragment z pokazem, a następnie Jan przesyła mu bezprzewodowo plik wideo. Po rozmowie i wypiciu kawy żegnają się, Andrzej jeszcze raz dziękuje za film, który w tym roku zastąpi mu zdjęcia.</p>

<p>Po powrocie do domu Jan ma wszystkie filmy w chmurze, bo telefon udostępniał je w tle podczas jazdy. Dzięki temu może łatwo zarządzać nimi na komputerze.</p>

<h2>Backlog produktu</h2>
<img src="./pics/backlog.PNG" />

<h2>Kryteria akceptacji</h2>
<div><img src="./docs/pics/element1.PNG"/><div>
<div><img src="pics/element2.PNG"/><div>
<div><img src="pics/element3.PNG"/><div>
<div><img src="pics/element4.PNG"/><div>

<h2>Definicja ukończenia</h2>
<ul>
    <li>Spełniono kryteria akceptacji</li>
    <li>Jeśli element wymagał kodowania:</li>
        <ul>
            <li>Napisano kod</li>
            <li>Napisano testy</li>
            <li>Kod przetestowano</li>
            <li>Kod przeszedł peer review</li>
            <li>Kod i testy umieszczono w repozytorium</li>
        </ul>
    <li>Zaktualizowano backlog</li>
</ul>
